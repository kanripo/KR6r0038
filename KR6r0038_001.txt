# -*- mode: mandoku-view; -*-
#+DATE: 2016-06-08 14:11
#+TITLE: 提婆菩薩傳
#+PROPERTY: CBETA_ID T50n2048
#+PROPERTY: ID KR6r0038
#+PROPERTY: SOURCE Taisho Tripitaka Vol. 50, No. 2048
#+PROPERTY: VOL 50
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6r0038_T_000-0186c>¶¶¶¶¶¶
#+PROPERTY: LASTPB <pb:KR6r0038_T_001-0186c> ¶¶¶¶¶
#+PROPERTY: JUAN 1
¶
¶
No. 2048¶
提婆菩薩傳¶
¶
姚秦三藏法師鳩摩羅什譯¶

大師名提婆菩薩南天竺人。是婆¶
羅門種也。博識淵攬。才辯絕倫。擅名天竺¶
為諸國所推。探賾胸懷既無所愧。以為所不¶
盡者唯以人不信用其言為憂。其國中有大¶
天神。鑄黃金像之座身長二丈。號曰大自在¶
天。人有求願能令現世如意。提婆詣廟求入¶
拜見。主廟者言。天像至神人有見者既不敢¶
正視。又令人退後失守百日。汝但詣門求¶
願何須見耶。提婆言若神必能如汝所說乃¶
從令我見之。若不如是豈是吾之所欲見耶。¶
時人奇其志氣伏其明正。追入廟者數千萬¶
人。提婆既入。天像搖動其眼怒目視¶
之。提婆問天神則神矣何其小也。當以威靈¶
感人智德伏物。而假黃金以目多。動頗梨以¶
熒惑非所望也。即便登梯鑿出其眼。時諸觀¶
者咸有疑意。大自在天何為一小婆羅門所¶
困。將無名過其實理屈其辭耶。提婆曉眾¶
人言神明遠大。故以近事試我。我得其心故¶
登金聚出頗梨。令汝等知神不假質精不託
<pb:KR6r0038_T_001-0187a>¶
形。吾既不慢神亦不辱也。言已而出。即以¶
其夜求諸供備。明日清旦敬祠天神。提婆先¶
名既重加以智參神契。其所發言聲之所及¶
無不響應。一夜之中供具精饌有物必備。大¶
自在天貫一肉形高數四丈。左眼枯沒而來¶
在坐。歷觀供饌歎未曾有。嘉其德力能有¶
所致。而告之言汝得我心。人得我形汝以心¶
供人以質饋智。而敬我者汝畏而誣我者人¶
汝所供饌盡善盡美矣。唯無我之所須能以¶
見與者真上施也。提婆言神鑑我心唯命是¶
從。神言我所乏者左眼能與我者便可出之。¶
提婆言敬如天命即以左手出眼與之。天神¶
力故出而隨生。索之不已從旦終朝出眼數¶
萬。天神讚曰。善哉摩納真上施也。欲求何願¶
必如汝意。提婆言我稟明於心不假外也。唯¶
恨悠悠童蒙。不知受我言。神賜我願必¶
當令我言不虛設。唯此為請他無所須。神言¶
必如所願。於是而退詣菩薩寺。受出家¶
法剃頭法服周遊揚化。¶
¶
感受其化。提婆念曰。樹不伐本則枝不傾。¶
人主不化則道不行。其國政法王家出錢雇¶
人宿衛。提婆乃募為其將。荷戟前驅。整¶
行伍勒部曲。威不嚴而令自行。德不彰而物¶
樂隨。王甚喜之而問何人。侍者答言此人¶
應募。既不食廩又不取錢。而其在事恭謹閑¶
習如此。不知其意何求何欲。王召而問之汝¶
是何人。答言我是一切智人。欲於王前而求驗試王即許之於天竺大國之都四衢道中敷¶

<pb:KR6r0038_T_001-0187b>¶
¶
¶
¶
¶
¶
¶
¶
¶
¶
¶
¶
¶
¶
．高座立三論。¶
言一切諸聖中佛聖最第一。一切諸法中佛法¶
正第一一切救世中佛僧為第一。八方諸論¶
士有能壞此語者。我當斬首以謝其屈。所¶
以者何。立理不明是為愚癡。愚癡之頭非¶
我所須。斬以謝屈甚不惜也。八方論士既¶
聞此言亦各來集。而立誓言。我等不如亦當¶
斬首。愚癡之頭亦所不惜。提婆言我所修法¶
仁活萬物。要不如者。當剃汝鬚髮以為弟¶
子。不須斬首也。立此要已各撰名理建無¶
方論。而與酬酢。智淺情近者一言便屈。智¶
深情遠者極至二日。則辭理俱匱。即皆下¶
髮。如是日日王家日送衣鉢終竟。三¶
月度百餘萬人。有一邪道弟子凶頑無智。恥¶
其師屈形雖隨眾。心結怨忿囓刀自誓。汝以¶
口勝伏我。我當以刀勝伏汝。汝以空刀困
<pb:KR6r0038_T_001-0187c>¶
我。我當以實刀困汝。作是誓已挾一利刀伺求¶
其便。諸方論士英傑都盡。提婆於是出就閑¶
林。造百論二十品。又造四百論以破邪見。其¶
諸弟子各各散諸樹下坐禪思惟。提婆從禪¶
起經行。婆羅門弟子來到其邊執刀窮之曰。¶
汝以口破我師何如我以刀破汝腹。即以刀¶
決其腹五藏委地命未絕間。愍此愚賊而告之¶
曰。吾有三衣鉢盂在吾坐處汝可取之。急上¶
山去慎勿下就平道。我諸弟子未得法忍者。¶
必當追汝或當相得送汝於王。王便困汝¶
汝未得法利。惜身情重惜名次之。身之與名患累出焉。眾釁生焉。身名者乃是大患之本¶
也。愚人無聞為妄見所侵。惜其所不惜。而不¶
惜所應惜。不亦哀哉。吾蒙佛之遺法不復爾¶
耶。但念汝等為狂心所欺。忿毒所燒罪報未¶
已。號泣受之。受之者實無主。為之者實¶
自無人。無人無主哀酷者。誰以實求之。實不¶
可得。未悟此者。為狂心所惑。顛倒所迴見得之¶
心著。而有我有人有苦有樂。苦樂之來但依¶
觸著。觸著則無依。無依則無苦。無苦則無¶
樂。苦樂既無則幾于息矣。說此語已弟子先¶
來者失聲大喚。門人各各從林樹間集。未得¶
法忍者驚怖號咷撫胸扣地。冤哉酷哉誰取¶
我師乃如是者。或有狂突奔走追截要路。共¶
相分部號叫追之聲聒幽谷。提婆誨諸人言¶
諸法之實。誰冤誰酷誰割誰截。諸法之實實¶
無受者亦無害者。誰親誰怨誰賊誰害。汝為¶
癡毒所欺。妄生著見而大號咷種不善業。彼¶
人所害害諸業報非害我也。汝等思之慎無
<pb:KR6r0038_T_001-0188a>¶
以狂追狂以哀非哀也。於是放身脫然無矜¶
遂蟬蛻而去其初出眼與神故遂無一眼。時人¶
號曰迦那提婆也。